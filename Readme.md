# Практичне завдання з дисципліни "Асинхронне програмування", варіант 4

Програма генерує великий масив випадкових дробових чисел (тип Double) в межах, заданих користувачем, але не за межами вказаними в умові завдання - [0.5; 99.5]. Сам масив являє собою CopyOnWriteArraySet<Double>. Тобто він не може містити повторів елементів, а також створює свою копію при кожному оновленні. Це сильно зменшує швидкодію програми, але забезпечує потокобезпечність.

Далі цей масив розділяється на 10 рівних частин, кожна з яких обробляється незалежно в окремому потоці. Реалізовано багатопотокову систему за допомогою ExecutorService, Future та класу ArraySquaredTask, що імплементує Callable.

Кожен потік приймає частину масиву у вигляді List<Double> та повертає новий List<Double>, де всі елементи були піднесені до квадрату. Основний потік в свою чергу очікує, поки всі робочі потоки завершать своє виконання, після чого збирає результати в один список.

Час виконання програми враховує лише час обробки масиву в багатопотоковому режимі. Тобто введення користувачем даних та генерація масиву випадкових чисел не впливають на це значення. Це зроблено, бо використання CopyOnWriteArraySet сильно сповільнює програму, особливо при великих розмірах масиву вхідних даних, а це, в свою чергу, не дає побачити швидкодію саме багатопотокової обробки даних.
